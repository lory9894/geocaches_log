#Rifugio città di Mantova
[log completo della giornata qui](https://github.com/lory9894/geocaches_log/blob/main/06_04_25_capanna_margherita/log.md)
Capanna Margherita, 4550m, il bivacco più alto d'europa, naturalmente un obbiettivo al contempo impegnativo ma abbastanza semplice da essere fattibile da alpinisti in erba come noi.
E così per mesi se ne parla, c'è chi ci ha già provato, per qualcuno è il secondo 4000 della sua vita; in generale siamo un bel gruppo vario.
Per me è la 4a pellata della mia vita ed il mio terzo 4000, questo per sottolineare il fatto che per noi anche se è una cima spesso frequentata è una bella avventura.

E così il progetto si concretizza, in particolare una sera ad una riunione della società di arrampicata, così si prenota il rifugio Mantova dato che allo Gnifetti è già finito il posto.
Partiamo presto, con la prima seggiovia da Staffal che ci porta fino ad Indren, da lì su al Mantova, dato che vogliamo acclimatarci il più possibile. 170m di dislivello che si fanno sentire tutti: la temperatura è proibitiva, ampiamente sopra lo zero, inoltre saliamo su una neve bagnata e scivolosa con degli zaini pienissimi.

Infatti attrezzati accuratamente quanto gli italiani nella prima guerra mondiale siamo saliti pieni di cose superflue, sapendo che sono tali, con il motto di "Massì, tanto lo lasciamo al Mantova".
E così c'è chi ha troppo cibo, chi tantissima acqua *(io)*, chi troppi vestiti e chi, inspiegabilmente, non ha nulla ma allo stesso tempo lo zaino pieno e pesantissimo.
Comunque dopo una calda eternità siamo al mantova, dopo molliamo gli zaini e ci godiamo l'immeritato riposo.

Mentre i miei compagni si rifocillano io cerco la cache, trovo GZ e lo trovo in condizioni impraticabili, la neve ha sicuramente coperto la scatoletta. Mi metto anche a scavare ma presto realizzo che non ci sono speranze dato che essendo in ombra più che neve qui parliamo di ghiaccio vivo.
Loggo comunque, se non è gradito cambierò senza problemi il found in un DNF.
TFTC

#Rifugio Gnifetti
[log completo della giornata qui](https://github.com/lory9894/geocaches_log/blob/main/06_04_25_capanna_margherita/log.md)
Fatto pranzo e mollati i pesanti zaini al Mantova decidiamo di sfruttare il fatto che abbiamo ancora mezza giornata per fare ancora un po' di dislivello, così saliamo quantomeno al rifugio Gnifetti da cui si gode una vista ancor più bella.
Senza zaini sembra di volare ed in 20 minuti siamo al secondo rifugio, dove ci godiamo il sole e la vista. È il momento di cercare la cache, peccato che io fraintenda completamente l'indizio.

Individuata la croce sbagliata cerco per una buona decina di minuti il nome corretto, senza successo. Poi allargo il raggio delle ricerche e noto un particolare della foto spoiler che mi mette sulla buona strada. Individuato GZ poi il ritrovamento è semplice.
Mi rendo però subito conto di un problema, ho lasciato la penna nello zaino, che è al Mantova.
Di tornare giù non se ne parla e nessuno dei passanti ne ha una, direi che questa volta tocca il fotolog.
TFTC

Finito di fare le lucertole scendiamo di nuovo al Mantova dove finalmente riposiamo preparandoci alla cena.
Qui viviamo quindi il momento forse più bello di tutta l'avventura, siamo tutti amici, in una camera del rifugio, carichissimi ed agitati al pensiero di domani, senza nulla da fare.
E qui iniziano i discorsi stupidi e goliardici, il "cameratismo" nel vero senso della parola. Per un paio d'ore siamo spensierati, siamo tra amici. 
Purtroppo il bel momento si conclude nel peggiore dei modi, Filippo si sente male. La quota lo colpisce duramente ed in un'ora ha giramenti di testa e fa fatica a stare in piedi.

Dal rifugio consigliano di scendere subito e così da 5 membri diventiamo 3 ed è una brutta botta morale. Ceniamo ed andiamo a dormire, dopo aver visto un bel tramonto.

#Capanna Margherita
[log completo della giornata qui](https://github.com/lory9894/geocaches_log/blob/main/06_04_25_capanna_margherita/log.md)
Capanna Margherita, 4550m, il bivacco più alto d'europa, naturalmente un obbiettivo al contempo impegnativo ma abbastanza semplice da essere fattibile da alpinisti in erba come noi.
E così per mesi se ne parla, c'è chi ci ha già provato, per qualcuno è il secondo 4000 della sua vita; in generale siamo un bel gruppo vario.
Per me è la 4a pellata della mia vita ed il mio terzo 4000, questo per sottolineare il fatto che per noi anche se è una cima spesso frequentata è una bella avventura.

Dopo una notte che tutto sommato è stata clemente (nonstante un po'di fastidio dato dalla quota) ci svegliamo alle 4:30 carichissimi, pronti a salire.
La colazione alle 5:30 è abbondante, fin troppo dato che avrò nausea e appesantimento fino a quota 3800.

In realtà la salita è scarsa di avvenimenti fino al col del lys. Un po' di ghiaccio, un po' di freddo, un po' di vento, un'alba stupenda. Ma nulla di notevole.
Saliamo un po' lentamente a causa di un membro che non sta benissimo, ma comunque senza particolari difficoltà e finalmente a 4200 spuntiamo al sole ed al vento.
Li la quota riprende a martellare purtroppo ed io non mi sento bene, non aiuta vedere che la strada adesso scende di 100 e più metri.

Però non sto "abbastanza" male da abbandonare quindi si prosegue e dal vallone fino all'ampia cresta finale sono i 300m più brutti della mia vita.
Salgo a fatica con un gran mal di testa ed un passo da formica, ma salgo, finalmente mirabile visione la capanna.

Con il vento a 40km/h (che è già "poco" per il luogo) smontiamo le pelli e mettiamo i ramponi, ci leghiamo in cordata e saliamo gli ultimi 50m. devo dire, la parte più divertente di tutta la salita.
Finalmente siamo arrivati, come spesso capita in queste situazioni le emozioni in cima non sono quelle che ci si aspetta. Siamo felici si, ma abbiamo freddo, siamo stanchi, affamati e con un po' di diarrea dovuta al freddo.Insomma più che gioire vogliamo solo scendere.

Quindi la nostra permanenza in vetta si limita ad una mezz'ora in cui ci vestiamo, facciamo qualche foto, mangiamo un poco ed io firmo la cache.
Firmo quello che è sicuramente un ripristino (ne avevo portato su uno anche io) e lascio una matita per i prossimi cercatori.

Da lì la discesa è rapida, ad ogni metro di discesa il mal di montagna passa sempre di più e quando finalmente sono a staffal mi sono completamente ripreso, non sono nemmeno così stanco! Infondo abbiamo fatto solo 1200m di dislivello.

Che dire, avventura fantastica e cache spettacolare. Sono molto contento di poterla finalmente loggare. TFTC 
